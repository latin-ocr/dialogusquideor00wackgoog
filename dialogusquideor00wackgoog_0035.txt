30

terarum studia et ad historiam se converterit. Orationes e
foro in senatum erant remotae, conciones iam non erant,
orationes in causis iudicialibus habitas adranam ostentatio·
nem declinatas esse Tacitus ipse in dialogo conqueritur.
Itaque postea contemnebat Tacitus rhetoricen nec volebat
artis oratoriae praeceptor exsistere, quamvis eloquentia
polleret et floreret. Iterum quidem in illo genere versatus
esse videtur, siquidem verum est, quod Aem. Hiibnerus in
dissertatione de Agricola scripta explicat,¹) Agricolam et
argumento et dispositione laudationem funebrem esse vel in
' hac potissimum eius consilium esse positum.²) Tamen hic
libellus non est exercitium rhetoricum, sed prodiit ex intima
pietate erga socerum et amicum, quae sola Tacitum com-
movit, ut eum in publicum proferret, cum orationum 'a se
in senatu iudiciisve habitarum ne unam quidem quantum
scimus scriptis mandatam vulgasset. Dialogus igitur re
ipsa solum est monumentum rhetoricorum Taciti studiorum.

Sic iam satis dilucide demonstratum esse videtur
dialogum nostrum neque per aetatis rationem neque per
propriam scriptoris indolem Tacito non recte convenire
neque ullam ex his prodire causam, quae Tacito eum
abiudicare cogat. Superest, ut ad finem disceptatio per-
duci possit, ea pars perscrutanda, quae maximam exhibet
difficultatem, quia ex ea Taciti adversarii -- hos volo,
qui ei dialogum abiudicant - imprimis arma suain
promptu habent: stilus dialogi plane diversus ansam fir-
missimam iis praestare videtur. Et hoc nunc est quae-
rendum, utrum dictio, qua auctor dialogi usus sit, Taci-
tea sit an non sit.

Neque in hunc finem recte sensisse videtur Curtius
Pichena, qui prorsus nihil inesse in dialogo, quod Taciti

¹) in „Hermcs“ I. (a. 1866.) p. 438. sqq.

²) quam sententiam etiam videtur sequi Teuffclus3 nam in
„pesclu d. rom. lites p. 681. ita dicit: „dacels den starlc rheto-
riachen charakter seiher aalays wie auefdhrunq erinacei das
werlt aa die laudationes funebres“.

 

